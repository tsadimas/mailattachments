Αγαπητέ φοιτητή

  Επισυνάπτονται τα θέματα της απαλλακτικής εργασίας σας στο μάθημα "Ηλεκτρονική". 

Η εργασία θα περιέχει δύο σκέλη: ένα σκέλος (Α) είναι ερωτήσεις πολλαπλής επιλογής (multiple choice) και ένα σκέλος (Β) είναι ερωτήσεις ανάπτυξης.

  Από την στιγμή που λάβετε τα θέματα έχετε ακριβώς τέσσερις (4) ώρες να τα απαντήσετε. Η εργασία θα κατατεθεί online εντός της προθεσμίας με χρήση google form στον σύνδεσμο

https://docs.google.com/forms/d/e/1FAIpQLSdoC0HR46XP37qz0crKkCMLcdfiYgtR2huv2RIaRv_mwesXLg/viewform

Για να καταθέσετε την εργασία θα χρειαστείτε τον κωδικό πρόσβασης για το ακαδημαϊκό σας e-mail (itXXXXX@hua.gr).

Θα πρέπει να ανεβάσετε:
-ένα αρχείο PDF που θα περιέχει ΜΟΝΟ το φύλλο απαντήσεων (τελευταία σελίδα) σε μορφή PDF. Το αρχείο αυτό θα πρέπει να το ονομάσετε F_XXXXX.PDF όπου XXXXX είναι ο αριθμός μητρώου σας. Προσοχή να έχετε "μαυρίσει" καλά τα κουτάκια που αντιστοιχούν στις απαντήσεις των θεμάτων και στον αριθμό μητρώου σας.

-ένα αρχείο PDF που θα περιέχει τις απαντήσεις σας στα θέματα ανάτπυξης σε μορφή PDF. Το αρχείο αυτό θα πρέπει να το ονομάσετε D_XXXXX.PDF όπου XXXXX είναι ο αριθμός μητρώου σας. Προσοχή οι απαντήσεις στα θέματα ανάπτυξης να είναι καθαρά γραμμένες και τεκμηριωμένες.

Οποιαδήποτε άλλη μορφή (π.χ. JPG, DOCX κτλ) δεν γίνεται δεκτή. Δεν γίνονται δεκτές εργασίες οι οποίες κατατίθενται με άλλο τρόπο (π.χ. απάντηση στο e-mail, eclass, κτλ). 

Προσοχή να συμπληρώσετε σωστά τον αριθμό μητρώου σας στο φύλλο απαντήσεων. Σημειώστε στα αντίστοιχα στα κουτιά. Για παράδειγμα αν ο αριθμός μητρώου σας είναι 214102 μαυρίζετε από αριστερά προς τα δεξιά τα κουτάκια που αντιστοιχούν στο «2», «1», «4», «1», «0» και «2». Αν έχετε αριθμό μητρώου με 5 ψηφία βάλτε το αριστερότερο ψηφίο ίσο με μηδέν (0). Π.χ. Ο  21413 γίνεται 021413. 

Συμπληρώστε και εγγράφως το όνομα σας και τον αριθμό μητρώου σας στην αντίστοιχη θέση. Τυχόν λανθασμένη συμπλήρωση θα έχει αποτέλεσμα να μην διορθωθεί σωστά η εργασία σας.

Για να μαυρίσετε τα κουτιά του φύλλου απαντήσεων μπορείτε να χρησιμοποιήσετε διάφορα λογισμικά όπως το gimp (https://www.gimp.org/) το οποίο έχει τη δυνατότητα επεξεργασίας PDF. Υπάρχουν και πολλά εργαλεία τα οποία είναι διαθέσιμα online όπως το pdfscape (https://www.pdfescape.com/)

Εναλλακτικά μπορείτε να εκτυπώσετε την εκφώνηση, να μαυρίσετε τα κουτάκια στο χαρτί με στυλό και να σκανάρετε τις απαντήσεις με το κινητό σας ή με κάποιο scanner. Στην περίπτωση αυτή θα πρέπει να είστε ιδιαίτερα προσεκτικοί η σκαναρισμένη μορφή να είναι ευδιάκριτη, ασπρόμαυρη (δλδ black and white και όχι έγχρωμη ή grayscale). Για τον σκοπό αυτο μπορείτε να χρησιμοποιήσετε δωρεάν εφαρμογές όπως το Tiny Scanner - PDF Scanner σε Android ή το Scanner App: Scan PDF σε iPhone.

Προσοχή: 
*ανεβάζετε μόνο το φύλλο απαντήσεων σε μορφή PDF και όχι τις υπόλοιπες σελίδες των θεμάτων. 
*Το φύλλο απαντήσεων δεν θα πρέπει να περιέχει μουντζούρες κτλ σε περίπτωση που είναι σκαναρισμένο

Σε ότι αφορά το σκέλος (Β) που περιέχει θέματα ανάπτυξης μπορείτε να χρησιμοποιήσετε ελεύθερα λογισμικά / λογισμικά ανοιχτού κώδικα όπως το LibreOffice (https://el.libreoffice.org/) ή online λύσεις για παράδειγμα του Gsuite for Education (Google docs). 

Μπορείτε επίσης να γράψετε τα θέματα σε μία ή περισσότερες κόλλες χαρτί και να τις σκανάρετε με scanner ή το κινητό σας τηλέφωνο. Για τον σκοπό αυτο μπορείτε να χρησιμοποιήσετε δωρεάν εφαρμογές όπως το Tiny Scanner - PDF Scanner σε Android ή το Scanner App: Scan PDF σε iPhone.

Προσοχή: 

Στην περίπτωση όπου σκανάρετε τις απαντήσεις σας θα πρέπει το σκαναρισμένο αντίγραφο να είναι ευκρινές και να μην περιέχει μουντζούρες με καλό γραφικό χαρακτήρα. Σε αντίθετη περίπτωση οι απαντήσεις δεν θα αξιολογηθούν.

Έλεγχος Λογοκλοπής

Οι εκφωνήσεις των εργασιών θα είναι τυχαία επιλεγμένες από τράπεζα θεμάτων, με τυχαία σειρά ερωτήσεων, τυχαία σειρά απαντήσεων και τυχαία γεννημένα αριθμητικά δεδομένα. 

Ο διδάσκων διατηρεί το δικαίωμα να συγκρίνει τις εργασίες μεταξύ τους με εργαλεία λογοκλοπής όπως το TurnItIn καθώς και εργαλεία υπολογισμού συσχέτισης των απαντήσεων στις ερωτήσεις πολλαπλής επιλογής. Σε κάθε περίπτωση, ενδέχεται μετά το πέρας της εξέτασης να καλέσει τυχαία ή στοχευμένα ορισμένους εξεταζόμενους με σκοπό την παροχή διευκρινίσεων σχετικά με τις απαντήσεις τους σε χρόνο και τρόπο που θα ανακοινωθεί μέσω του eclass του μαθήματος.
